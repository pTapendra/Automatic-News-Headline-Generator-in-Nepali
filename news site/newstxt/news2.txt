पछिल्लो २४ घण्टामा थप ८८४ जनामा कोरोना संक्रमण पुष्टि भएको छ । देशभरका प्रयोगशालामा ११ हजार ५१६ नमुना परीक्षण गर्दा २४२ महिला र ६५२ पुरुषमा संक्रमण पुष्टि भएको हो । यससँगै कुल संक्रमितको संख्या ३७ हजार ३४० पुगेको छ । उनीहरुमध्ये २०७ जनाको मृत्यु भएको छ भने २० हजार ५५५ जना कोरोनामुक्त भएका छन् । कहाँ कति थपिए संक्रमित ? काठमाडौंका १५५ जना ललितपुरका १९ जना र भक्तपुरका १२ जनामा संक्रमण पुष्टि भएको हो । रौतहटका ५ जना संखुवासभा कास्की र दार्चुलाका ३३ जना सप्तरी र कपिलवस्तुका २२ जना तथा इलाम दोलखा सिन्धुपाल्चोक गुल्मी जाजरकोट जुम्ला दैलेख रुकुम पश्चिमका ११ जनामा संक्रमण देखिएको स्वास्थ्य मन्त्रालयले जनाएको छ ।